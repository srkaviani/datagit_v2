---
id: introduction
# slug: /docs/python/introduction
title: پایتون
sidebar_label: معرفی پایتون
hide_title: false
hide_table_of_contents: false
description: آموزش پایتون|دیتاگیت
keywords:
  - اموزش برنامه نویسی
  - برنامه نویسی را از کجا شروع کنیم؟
  - برای برنامه نویسی از کجا شروع کنیم؟
  - اموزش مقدماتی برنامه نویسی
  - اموزش رایگان برنامه نویسی
  - آموزش برنامه نویسی از صفر
  - آموزش برنامه نویسی دیتاگیت
  - آموزش برنامه نویسی دیتا گیت
  - آموزش برنامه نویسی datagit
  - برنامه نویسی دیتاگیت
  - برنامه نویسی datagit
  - آموزش مقدماتی پایتون
  - آموزش پایتون
  - آموزش python
  - اموزش مقدماتی python
  - اموزش رایگان پایتون
  - آموزش برنامه نویسی پایتون
  - آموزش پایتون از صفر
  - آموزش پایتون مقدماتی
  - آموزش پایتون پیشرفته
  - آموزش پایتون انلاین
  - آموزش پایتون آنلاین
  - آموزش پایتون مسعود معبودی
  - اموزش پایتون مسعود معبودی
  - مسعود معبودی اموزش پایتون
  - مسعود معبودی پایتون
  - اموزش python مسعود معبودی
  - اموزش مقدماتی پایتون مسعود معبودی
  - اموزش مقدماتی پایتون مسعود معبودی
image: "img/python/python-logo.svg"
---

import Image from '@theme/IdealImage';

import img1 from '@site/static/img/general/startingpoint/stackoverflow-survey-2021.png';

## **مقدمه**

اولین قدم برای صحبت راجع به یه زبان برنامه نویسی و تصمیم برای یادگیری اون زبان از اونجا شروع میشه که آیا اصلا این زبان برنامه نویسی طرفدار داره توی دنیا؟

سایت [stackoverflow.com](https://stackoverflow.com) یه تصویر خوبی به ما میده برای شروع که نشون میده زبان برنامه نویسی پایتون توی سال ۲۰۲۰ جزو ۵ زبان برنامه نویسی برتر دنیا هستش.

<div className="padding-vert--md">
  <Image img={img1}/>
</div>

## **چرا پایتون**

برای اینکه به این سوال جواب بدیم، باید یه سری چیزای جالب رو راجع به پایتون بدونیم.

### ساده تر از پایتون پیدا نمیشه!

یکی از اصلی ترین دلایلی که پایتون یه گزینه مناسب برای مسیر جذاب برنامه نویس شدنه اینه که این زبان خیلی معصومانه سادست!‌ برای همین ویژگی پایتون، معمولا وقتی کسی این سوال رو از من میپرسه که چرا پایتون رو یاد بگیریم، من ازش میپرسم چرا یاد نگیری؟

زبان کدنویسی پایتون بسیار روان هستش و عملا شبیه حرف زدن انگلیسیه و همین سادگی توی خوندنش باعث میشه کسایی که تازه میخوان شروع کنن به نوشتن کد، خیلی زود باهاش دوست بشن. کلا مسیر یادگیری پایتون از زبان های دیگه مثل JAVA یا C خیلی آسون تر و سریع تره!

برای همینم هست که از پایتون توی زمینه های مختلف مثل ساخت نرم افزار، دیتا ساینس، پردازش تصویر و آنالیز داده استفاده میکنن.

### تطبیق پذیری بالا

خیلی مهمه که زبان برنامه نویسی با بقیه سیستم عامل ها همخوانی داشته باشه و بشه اون رو توی تمام محیط ها مثل Windows و Macintosh اجرا کرد. زبان پایتون رو میشه توی اکثر سیستم های عامل مثل Windows, Linux, Macintosh, Solaris و ... اجرا کرد.

همینطور میشه از زبان پایتون برای کار با کامپوننت های زبان #C و JAVA هم استفاده کرد. کار با کتابخانه های زبان ++C/C هم امکان پذیره.

### کتابخانه های متنوع

زبان برنامه نویسی پایتون کتابخانه های زیادی رو در اختیار ما قرار میده.

به زبان ساده بگم که کتابخانه یعنی یه نفر دیگه یه سری کد رو نوشته که یه کاری رو انجام بدن. حالا ما میخوایم دقیقا یه کاری شبیه اون رو انجام بدیم. به جای اینکه از اول بیایم و کد بنویسیم، میتونیم از کد اون شخص استفاده کنیم. یعنی از کتابخانه اون شخص استفاده کنیم.

در حالت کلی کتابخانه های زیادی برای کارهای مختلف مثل دیتا ساینس وجود داره مثل NumPy, SciPy, Scikit-Learn, Matplotlib, Pandas, StatsModels و خیلی موارد دیگه. این کتابخانه ها جون دادن به پایتون و عملا کارایی اون رو چندین برابر کردن.

### قابلیت ساخت وبسایت

یکی دیگه از دلیلایی که پایتون رو جالب میکنه برای یادگیری اینه که با اون میشه وبسایت ساخت و راحتم میشه ساخت! پایتون یه سری کتابخانه خیلی معروف داره برای این کار مثل Django, Flask, Pyramid, TurboGears, Web2Py, Bottle, CherryPy, Hug, Falcon, Sanic و FastAPI.

این کتابخانه ها به برنامه نویس ها کمک  میکنن تا کدهای باکیفیت تری رو با سرعت بیشتر بنویسن. حتی میتونن یه سری کارها رو به صورت اتوماتیک انجام بدن و اینطوری توی زمان صرفه جویی میکنن. اینطوری برنامه نویس ها میتونن وقت بیشتری روی خود برنامه بذارن که قطعا کیفیت برنامه رو بهتر میکنه.

### نمایشگاه گراف های مختلف

همونطوری که یکم بالاتر گفتم، پایتون یه زبان برنامه نویسی همه کاره هستش و با اون میشه دیتاهای مختلف رو با گراف ها و نمودارهای متنوع نمایش داد. یکی از بهترین کتابخانه هایی که برای رسم نمودار و نمایش داده ازش استفاده میکنن ‌Matplotlib هست. این کتابخانه به عنوان کتابخانه مادر برای کتابخانه هایی مثل Pandas Plotting, Seaborn و ggplot استفاده شده. البته کتابخانه های دیگه ای هم برای رسم نمودار و گراف وجود دارن مثل Plotly, Altair, Seaborn, Bokeh, Pygal, Geoplotlib, Gleam و Missingno.

با استفاده از این کتابخانه ها به راحتی میشه یه دیتاست یا کلی داده پیچیده رو به نمایش گذاشت و از زاویه های مختلف به اون داده نگاه کرد.

### ابزارهای مختلف برای تست

خیلی مهمه که بعد از ساختن یه ایده، با یه ابزار مطمئن بتونیم کارمون رو تست کنیم. پایتون توی این قسمت هم میتونه به ما کمک کنه و ابزارهای قدرتمندی برای debug کردن در اختیار ما میذاره.

همچنین پایتون از ابزارهای تست cross-platform و cross-browser رو با فریمورک هایی مثل PyTest و Robot در اختیار ما قرار میده. البته فریمورک های معروف دیگه ای مثل UnitTest, Behave و Lettuce هم قابل استفاده هستن.

### قدرتمند برای اسکریپت نویسی

زبان اسکریپ نویسی به زبان هایی میگن که کامپایل (Compile) نمیشن بلکه تفسیر (Interpret) میشن. زبان پایتون رو هم میشه برای اسکریپت نویسی استفاده کرد.

این یعنی سیستم کد رو میخونه و تفسیر میکنه و زمانی هم که کد داره اجرا میشه، خطاهای اون رو چک میکنه. اگه از این مرحله سربلند اومد بیرون، اونوقت میشه بارها و بارها از کد استفاده کرد.

### درآمد بالا

نباید این قسمت رو از یاد ببریم که زبان برنامه نویسی پایتون توی رشته های مختلف و صنایع مختلف کاربرد زیادی داره. از سیستم عامل هایی که داریم استفاده میکنیم تا سیستم های تشخیص چهره، پردازش داده، داده کاوی (Data Mining)، دیتا ساینس و کلی جاهای دیگه داره از پایتون استفاده میشه.

این یعنی فرصت شغلی برای کسانی که توی این زبان مهارت دارن زیاده.

## **حرف آخر**

خب،‌ فکر میکنم دلایلی که راجع به اونها صحبت کردیم اونقدری خوب باشن که شما رو ترغیب کنن برای یادگیری پایتون. 

با توجه به اینکه پایتون در حال حاضر یکی از بهترین زبان های برنامه نویسی دنیا هستش، اگر الان نخواید یاد بگیریدش، پس کِی میخواید برید سراغش؟

برای یادگیری هم میتونید از همین سایت و [آموزش مقدماتی پایتون](./beginner/introduction.md) شروع کنید. کم کم سراغ بقیه مباحث و آموزش ها برید و راه رو برای خودتون بسازید.
